<script type="text/html" id="q1">
    <p> რატომ არის ამდენი ადამიანი შეკრებილი, რა ტიპის დღესასწაულია ბოლნისში? </p>
</script>
<script type="text/html" id="t1">
    <p>საეკლესიო დღესასწაული, <strong>გიორგობა</strong>. 23 ნოემბერს, მართლმადიდებლური ეკლესია წმინდა დიდმოწამე გიორგის ხსენების დღეს
        აღნიშნავს. გიორგობა წელიწადში ორჯერ აღინიშნება, 6 მაისს ეკლესია წმინდანის აღსრულების დღეს აღნიშნავს, 23 ნოემბერს
        კი– ბორბალზე წამების დღეს. დღევანდელ დღეს, გიორგობა მხოლოდ საქართველოში აღინიშნება.</p>

    <p>წმინდა გიორგის თაყვანისცემა საქართველოში მე–4 საუკუნის დასაწყისში იწყება. ძველი დროიდანვე საქართველოს, წმინდა
        გიორგის
        ქვეყანას, გეორგიას უწოდებენ. საქართველოს კათალიკოს–პატრიარქის კირიონის ცნობით, წმინდა გიორგი კაბადოკიელი მესხი
        იყო.
        სავარაუდოა, რომ პირველი ტაძარი წმინდანის სახელზე, ბოდბეში წმინდა ნინოს თაოსნობით აიგო.
        (ბოდბის მონასტრის მთავარი ტაძარი წმინდა გიორგის სახელობისაა). საქართველოში წმინდა გიორგის სახელზე უამრავი
        ტაძარია
        აგებული. წმინდა გიორგი მხედართა, მიწისმოქმედთა, მწყემსთა და მოგზაურთა მფარველად ითვლება. ასევე, მას ევედრებიან
        დემონური ძალებისგან გამოხსნას. წმინდა გიორგი ქართველთა მფარველად ითვლება. უფლის განგებით, ქართველი ერის
        მფარველობა
        მას დაეკისრა.</p>
    <p>დღესასწაულთან დაკავშირებით ტაძრებში საზეიმო წირვა აღავლინება.</p>
</script>
<script type="text/html" id="q2">
    <p>არცერთი მწყემსის ცხვრები არიან დაცული მის გარეშე, საქართველოში კი განსაკუთრებით ერთ კონკრეტულს ანდობდნენ ამ
        საქმეს.</p>
</script>
<script type="text/html" id="t2">
    <p>საუკუნეების განმავლობაში საქართველოში ჩამოყალიბდა <strong> ქართული (კავკასიური) ნაგაზის ჯიში </strong>, რომელიც
        მეჯოგეების ერთგული დამცველი მეგობარი და მეგზური იყო.</p>
    <p>კავკასიის მთები ითვლება ერთ-ერთი უძველესი მოლოსური ჯიშის – კავკასიური მთის ძაღლის სამშობლოდ. გადმოცემის თანახმად,
        ჯერ კიდევ ქართველთა წინაპარ ტომებს – ხეთებსა და სუბარებს ჰყოლიათ ეს ჯიში მოშენებული.</p>
    <p>ქართულ ნაგაზს (კავკასიურ ნაგაზს) ბრძოლის დროსაც იყენებდნენ, თუმცა მის ძირითად დანიშნულებას ცხვრის მწყემსვა და
        დარაჯობა წარმოადგენდა. საუკუნეების განმავლობაში მას ასევე იყენებდნენ საკუთრების დასაცავად, მგლების წინააღმდეგ და
        დათვებზე სანადიროდ. დღესდღეობით კი იგი კომპანიონობას უწევს ადამიანს და შესანიშნავი მოდარაჯე ძაღლია.</p>
    <p>ქართული ნაგაზის განსაკუთრებულ თვისებას, სხვა ჯიშის ძაღლებთან შედარებით, წარმოადგენს ის, რომ უმძიმესი კვებისა და
        კლიმატური პირობების მიუხედავად იგი ერთგულად და მაქიმალური ყურადღებით ასრულებს მასზე დაკისრებულ მოვალეობას.</p>
</script>
<script type="text/html" id="q3">
    <p>ამ არსებას შესაბმელად და ტვირთის გადასატანად იყენებენ, განსაკუთრებით კი მთაგორიან ადგილებსა და ბილიკებით სავალ
        გზებზე. </p>
</script>
<script type="text/html" id="t3">
    <p>შინაური ვირი, რომელიც ასევე ცნობილია, როგორც <strong> სახედარი </strong>.მას სასაპალნე და შესაბმელ პირუტყვად
        იყენებენ.
        განსაკუთრებით მთაგორიან ადგილებში და ბილიკებით სავალ გზებზე. ვირს საშუალოდ შეუძლია ზურგით 70-80 კგ-მდე ტვირთის
        გადატანა, საზიდრით კი — 2,5 ტ-მდე. ვირს სამუშაოდ 2 წლიდან იყენებენ. საქართველოში (კახეთში, მესხეთ-ჯავახეთში,
        აფხაზეთში) გავრცელებული ვირი ტანად პატარაა, სიმაღლით 95 სმ. მოვლა-კვების მიმართ ნაკლებმომთხოვნია, გამძლე და
        ამტანია, იშვიათად ავადდება, ამიტომ სახედარი ხშირად გვხვდება ქართულ სოფლებსა და დაბებში</p>
</script>
<script type="text/html" id="q4">
    <p>საქართველოში დღესასწაული და, განსაკუთრებით, სუფრა მუსიკის გარეშე არ ჩაივლიდა. ვინ იყვნენ ისინი, ვინც სანახაობას
        უზრუნველყოფდნენ?</p>
</script>
<script type="text/html" id="t4">
    <p><strong>კინტოები</strong> იყვნენ ძველ თბილისში ხელზე მოვაჭრეები, წვრილ ვაჭართა კლასიდან. გამოირჩეოდნენ
        მოსწრებული სიტყვა-პასუხით
        და თავისებური ჩაცმა-დახურვით. თაბახზე გაწყობილ ხილსა და ბოსტნეულს გასაყიდად ქუჩებში თავით დაატარებდნენ, ხოლო
        მოქეიფე ხალხისთვის კი ცეკვავდნენ და უკრავდნენ.
        ისინი ძველი თბილისური ყოფის განუყოფელი პერსონაჟები იყვნენ, რასაც იმ პერიოდის ქართული ლიტერატურა და დრამატურგიაც
        მოწმობს. კინტო თბილისის ყოფას XX საუკუნის 30-იან წლებამდე შემორჩა.</p>
</script>
<script type="text/html" id="q5">
    <p>ყველა ქალაქი ერთი გეოგრაფიული ობიექტის გარშემო შენდება ხოლმე, არც ბოლნისია გამონაკლისი. რა შეიძლება იყოს ეს?</p>
</script>
<script type="text/html" id="t5">
    <p>ყოველი დასახლება <strong>მდინარის</strong> გარშემო ან მის სიახლოვეს შენდება, რადგან იმ ადგილებში მიწა მეტად
        ნაყოფიერია, ადამიანს კი წყალი არსებობისთვის სჭირდება. ამ ნახატში, სავარაუდოდ, ბოლნისში მდებარე მდინარე მაშავერაა
        გამოსახული</p>
</script>
<script type="text/html" id="q6">
    <p>მდინარე ნიადაგს ანოყიერებდა, თუმცა ჩვენ მას ამ „ბორბლის“ საშუალებით სხვა საქმეშიც ვიყენებდით. რატომ შეიძლება ამ
        მამაკაცს წინსაფარი ეკეთოს?</p>
</script>
<script type="text/html" id="t6">
    <p>მდინარეზე წისქვილია, ის კაცი კი - მეწისქვილე. ეს სხვადასხვა მასალის დაწვრილმანებისათვის განკუთვნილი მანქანა ან
        აპარატია. აქ იფქვებოდა სხვადასხვა მარცვლეული: ხორბალი, ღერღილი, ღომი და სხვ. კონკრეტულად ნახატში კი მოცემულია
        წყლის წისქვილი, რომელიც წყლის წნევაზე მუშაობს. </p>
    <p> წისქვილი გამართულია დახურულ შენობაში, "წისქვილის სახლში", რომელიც 2 სართულისაგან შედგება: პირველი სართული
        საღვარეა, სადაც წისქვილის მამოძრავებელი მექანიზმია მოთავსებული. ხოლო მეორე სართულში მფქველი ქვები, მარცვლის
        მიმწოდებელი მოწყობილობა (ხვიმირა) და ფქვილის დასაგროვებელი სათავსებია გამართული. </p>
</script>